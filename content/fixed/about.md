+++
date = "2017-01-17T10:37:50+03:00"
title = "Hakkımda"

+++

Merhabalar, ben Uğur Hiçyılmam.

Şu anda Accenture Endüstriyel Yazılım Çözümleri firmasında yazılım mühendisi olarak çalışmaktayım. Ayrıca Boğaziçi Üniversitesi Yazılım Mühendisliği bölümünde yüksek lisans yapmaktayım.

Çocukluğundan beri programlamaya ilgi duyan bir insan olarak, özellikle henüz İngilizce bilmezken karşılaştığım temel sorunlardan birisi yeterli kaynak bulamamaktı. İngilizce okuma materyalleri açısından bir okyanussa, Türkçe maalesef bir göl bile değil. Bu sorun benim kısa sürede İngilizce öğrenmem açısından faydalı olmuş olsa da, gözlemlediğim kadarıyla pek çok insanın kısa sürede pes etmesine ve farklı alanlara yönelmesine yol açıyor.

Ülkemizin kalkınabilmesi için, yazılım okur-yazarlığının kesinlikle artması gerekiyor. Bunun ön koşullarından biri ise yeterince Türkçe kaynak oluşturabilmek.

Son yıllarda gözlemlediğim kadarıyla, basılan Türkçe programlama kitaplarında artış var. Ancak basılan kitapların içerik anlamında kalitesizliği ve bu kitapların yazarlarının bu işi tamamen ticarete dökmüş olmaları beni üzüyor. Bu insanların, kendilerini alanlarında otorite gibi tanımlarken yüzleri kızarmıyor.

Bu bloğu yazma amacım, bu sorunları bizzat deneyimlemiş bir insan olarak, Türkçe yazılım materyallerine ufak da olsa bir katkı yapabilmek ve programlamaya yeni başlayan insanlara yol gösterebilmek.

Ben kendimi bu alanda bir otorite olarak görmüyorum ve umarım hiçbir zaman böyle bir egoya sahip olmam. Kendimi daha çok paylaşacak şeyleri olan tecrübeli bir öğrenci olarak görüyorum. Tecrübeliyim çünkü yeni başlayan kişilerin yapmaması gereken pek çok hatayı yaptım. Paylaşacak bazı şeylerim var çünkü okumaktan ve öğrenmekten çok keyif alıyorum. Bu ayrıca kendimi neden öğrenci olarak gördüğümü de açıklıyor.

Bu blogta, iş hayatında edindiğim tecrübeleri, yaptığım hataları ve kendini geliştirmek isteyen arkadaşlar için tavsiyelerimi, yazılım mühendisliği ve programlama alanındaki bazı düşüncelerimi paylaşacağım.

Uğur Hiçyılmam