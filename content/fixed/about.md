+++
date = "2017-01-17T10:37:50+03:00"
title = "Hakkımda"

+++

Merhaba, ben Uğur Hiçyılmam.

Accenture Endüstriyel Yazılım Çözümleri firmasında yazılım mühendisi olarak çalışmaktayım. Ayrıca Boğaziçi Üniversitesi Yazılım Mühendisliği bölümünde yüksek lisans yapmaktayım.

İlk bilgisayarımı edindiğim 12 yaşımdan bu yana, programlama hobi anlamında her zaman hayatımda yer almış olsa da bu işi profesyonel anlamda yapmaya başlamam yalnızca 3 yıllık bir deneyim. 

Lisans eğitimimi Yıldız Teknik Üniversitesi İktisat bölümünde aldım. Birkaç ufak iş deneyiminden sonra bu alanın bana göre olmadığını fark edip, hobimi meslek edinme kararı aldım. Yani, 23 yaşında, işsiz, kararsız ve bolca boş vakti olan bir insan olarak, 6 yaşında okula ilk adım attığım andan itibaren başlayarak 23 yaşıma kadar sürmüş "17" yıllık bir aradan sonra, kendi öğrenimimi kendi elime almaya karar verdim. 

Programlama alanında profesyonel anlamda ilerleme kararı almamın üzerinden 3 yıl geçti ve son 1 yıldır da aktif olarak sektörün içinde çalışıyorum. 

Kendimi geliştirme sürecinde pek çok tecrübe edindim, pek çok hata yaptım. 3 yıl uzun bir zaman olmasa da bu süreçte bazı anlatacak şeyler edindim. Bu tecrübelerin özellikle başka yeni başlayan insanlara ışık tutacağına inanıyorum.

Bu blogta, iş hayatında edindiğim tecrübeleri, yaptığım hataları ve kendini geliştirmek isteyen arkadaşlar için tavsiyelerimi, yazılım mühendisliği ve programlama alanındaki bazı düşüncelerimi paylaşacağım. Çok genel olmadığı sürece, teknik konulardan özellikle uzak durmaya çalışacağım. 

Sorularınız, önerileriniz veya fikirleriniz için, sosyal medya kanalları üzerinden bana erişebilirsiniz.

Uğur Hiçyılmam